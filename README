WEB2 - Ludzie Polskiego Internetu to niekomercyjny projekt, którego główną ideą i założeniem jest chęć przedstawienia ludzi tworzących Internet w Polsce.

W pierwsze edycji, album zawiera fotografie oraz opisy 48 osób ciekawych, intrygujących, często związanych z polskim Internetem od początku jego istnienia. Łączy ich wiele, lecz jedno na pewno: pasja tworzenia. Są niebanalni, taki również miał być ten projekt.

Oli Anzel, która podjęła się stworzenia albumu, będąc równocześnie współautorem całego projektu i autorem zdjęć, udało się zatrzymać bohaterów pierwszej edycji w kwadratowych, czarno-białych kadrach. Każda z 48-miu przeprowadzonych sesji zdjęciowych była inna, tak samo jak różni są ludzie, którzy brali w nich udział.

Projekt od samego początku posiada dwa życia, które wzajemnie się przenikają: realne - które przybrało formę drukowanego albumu i wernisaży zdjęć osób, wspierane przez partnerów Gazeta.pl i Speedup (mecenas projektu), a także internetowe - tętniące na oficjalnej stronie albumu WEB2 - Ludzie Polskiego Internetu, za której kreację i prowadzenie odpowiada agencja Nowego Marketingu Chilid wraz z dostawcą oprogramowania Skillful Software House XSolve. Koordynatorem projektu jest Wyższa Szkoła Informatyki i Zarządzania z siedzibą w Rzeszowie.

Album WEB2 będzie się rozwijał, planowane są kolejne edycje, możliwe że także z podziałem na poszczególne segmenty działalności internetowej. Wszystko dlatego, że ciekawych osobistości w polskiej sieci nie brakuje. Zamierzeniem autorów było pokazanie ludzi zróżnicowanych, posiadających pasje, barwnych, uchwyconych w czarno-białych fotografiach, połączonych zamiłowaniem do Internetu.

Webdokwadratu.pl to serwis prezentujący efekty pracy autorów, ale przede wszystkim sylwetki bohaterów albumu - Ludzi Polskiego Internetu. Pozwala on dowiedzieć się o Nich więcej, zobaczyć co robią, czym się interesują, jakie rozwijają projekty. WEB2 - Ludzie Polskiego Internetu w wersji online to coś na kształt „who is who” w polskiej sieci, to nasz sposób na dotarcie z albumem do szerszego grona odbiorców.

Zdjęcia do albumu WEB2 - Ludzie Polskiego Internetu powstawały w studio Diamonds Factory w Krakowie, w studio Agory w Warszawie, w studio Grandessa w Warszawie i w studio Wyższej Szkoły Informatyki i Zarządzania w Rzeszowie.

Projekt nie powstałby bez Nich.
